# Aktorok részletes leírása

Az alábbiakban bemutatásra kerülnek a különböző szerepkörök (aktorok), felhasználók.

### Az ügyfél:

Az ügyfél az, aki bemegy a szervízbe, és igénybe veszi az ott nyújtott szolgáltatásokat.

Az ügyfél továbbá elvárja, hogy a szolgáltatásokról egy tételes számlát biztosítson neki a szervíz, ezzel is igazolva az elvégzett munkát.
Céges ügyfél esetén a számlára, az adójóváírás miatt is szükség lehet.

Amikor a számla kiállítására sor kerül, akkor fel kell venni az alapvető ügyfél / cég adatokat, mint pl.: Név, Cím, (Adószám, cég esetén), email cím, ahová a kiállított számla elérhetősége el lesz küldve.

Amint a számla kiállításra került, az ügyfél erről értesítést kap email formájába, az email-ben lévő linkre kattintva megnyílik az ügyfél számára elérhető felületen a tételes számla, amelyet akár le is tud tölteni PDF formátumban.
A számla megtekintéséhez itt, ebben az esetben nincs szükség semmilyen azonosításra, mert a számlához csak a link ismeretében van lehetőség hozzáférni, amit csak az ügyfél kap meg.


## Az eladó / szervízes:

A szervízes a számla kiállításakor eladói szerepkörbe kerül, ugyanis ekkor értékesíti a szolgáltatásaikat, amelyekről bizonyításképpen tételes számlát állít ki az ügyfél részére.

A számlára a kiállító cégnek is szüksége lesz a későbbi könyvelési eljárás során, valamint azért, mert a különféle esetleges garanciaidők is ehhez fűződően lesznek tételesen megadva. Így tehát a későbbiekben, az esetleges garanciális panaszok esetén, könnyen kereshető válnak az adott szervízeléshez fűződő információk, mint pl. a garanciaidő.

Az szervízes, azaz jelen esetben eladó, a számla kiállításakor rögzíti az ügyfél / cég alap adatait, amelyek már az ügyfél leírásakor kifejtésre kerültek, valamint rögzíti tételesen az elvégzett javításokat, és annak költségeit, amelyek az ügyfelet terhelik. Mindezek mellett még rögzíti az esetleges garanciaidőket az elvégzett javításokhoz fűződően.

Amint elkészült a számlával, ki kell állítania azt. A kiállítási folyamat alatt a rendszer a számlához rögzíti még az aktuális dátumot, és egy belső, automatikusan generált számla sorszámot is, ezt követően pedig a rendszer még értesítést is küld az ügyfél részére egy email üzenet formájában, amelynek tartalmaként megjelenik a számla elérést biztosító link.

Az esetleges későbbi garanciális ügyek intézésekor, az eladó a név, vagy akár számlasorszám alapján keresést tud kezdeményezni a számlák közt, és így meg tudja tekinteni az akkori tranzakció részleteit.
Mivel az eladói szerepkör már indokolttá teszi a bejelentkeztetést, így itt minden esetben bármi nemű hozzáférés esetén, az eladónak meg kell adnia az azonosításhoz szükséges felhasználónevet és jelszót.


## A könyvelő:

A könyvelői szerepkör is, hasonlóan az eladóihoz szükségessé teszi a bejelentkeztetést, hiszen számos ügyfél adatai lesznek elérhetőek ilyenkor a könyvelő számára.

A könyvelő adott időközönként bejelentkezik, elvégzi a számlák ellenőrzését, összesítését, és a további könyvelői teendőket, amelyek részletei nem érintik a szoftver működését.


## Az adminisztrátor:

Jelen rendszerben az adminisztrátornak nincs kifejezetten olyan szerepe, amely mindennapi munkavégzést igényelne. Az adminisztrátor bizonyos időközönként ellenőrzi a szoftver megfelelő működését, és elvégzi az esetleges későbbi szoftverfrissítéseket, hibajavításokat is, habár ezek a teendők a szoftver működését belsőleg, használati szempontból nem feltétlen érintik.

Az adminisztrátor szerepkörébe azonban tartoznak olyan műveletek is, amelyekről már beszélni kell a belső funkcionalitást illetően, ilyen a felhasználói szerepkörök, felhasználók kezelése.

A szervízben dolgozó egyének adatai alkalomadtán változhatnak, pl. lakcím, esetleg telefonszám, vagy megeshet, hogy az egyik alkalmazott elfelejti a bejelentkezéshez szükséges jelszavát, ilyen esetekben szükség van a felhasználói adatok módosítására.

Ezen kívül a későbbi bővülés esetén, szükséges lehet újabb felhasználók felvétele a rendszerben, eladói, vagy akár könyvelői szerepkörökben is. Előfordulhat az is, hogy néha-néha, egy-egy alkalmazott felmondd, vagy esetleg el kell tanácsolni a cégtől. Ilyenkor szükséges az adott felhasználó törlése a rendszerből. A későbbi visszakereshetőség érdekében, azonban csak logikai törlést tesz lehetővé a rendszer, tehát a törlést követően a felhasználók még megtalálhatóak lesznek a törölt felhasználók menüpont alatt.

Természetesen az adminisztrátori felület is csak sikeres azonosítást követően érhető el!
