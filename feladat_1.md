# A szoftver által támogatandó tevékenység/funkcionalitás szabad szöveges leírása.

A megrendelőnk egy kisvállalkozás amelynek a foglalkoztatási köre a járműszervizelés.

A feladat egy olyan web alapú felhős szoftver készítése amely támogatja azt, hogy a dolgozók, az ügyfelek részére online számlákat tudjanak kiállítani, akik a hozzáféréshez a linket email-be megkapják, és így meg tudják azt tekinteni, esetleg le tudják tölteni pdf formátumban.

A megrendelőnknek különösen fontos, hogy csak online számlát állítsanak ki. Természetvédelmi szempontok miatt is, és mert az eladói szerepkörben itt a szervizesek állnának akiknek a munkájuk közepette akár koszos kézzel is ki kell tudni állítani a számlát, ez papír alapon sokszor nagyon körülményes a számukra.

Az egyes garanciális javítások miatt is praktikus számukra az online számlázás, mert ez gyors kereshetőséget eredményez a régebbi javításoknál, így tehát sokkal gyorsabbá válik a garanciaidő ellenőrzése is a számla kiállítás dátum alapján.

A program az alábbiakban tudna támogatást nyújtani a vállalkozásnak:
-	Új számlák készítése.
-	Az egyes tételek számlán való rögzítése, garanciaidő rögzítése.
-	A számlára felvitt email címre történő automatikus értesítés a számla elkészültekor.
-	Meglévő, elkészült számlák későbbi könyvelése.
-	Adminisztrátori felület az eladói és könyvelői szerepkörök menedzseléséhez.

Röviden összefoglalva, a megrendelőnknek egy olyan szoftverre van szüksége, amely web alapú, így bármikor, bárhonnan, többféle eszközről bejelentkezve meg tudja tekinteni a meglévő számlákat, el tudja indítani a könyvelést, és a szervizesek el tudják készíteni az új számlákat az ügyfelek részére. A megrendelőnk továbbá azt szeretné, ha a számla elkészülte után az ügyfél automatikusan értesítést kapna arról, hogy új számlája készült, és ezt esetleg a megtekintésen túl, le is tudja majd tölteni. Az esetleges munkavállalói változások miatt szükség van egy adminisztrátori felületre, ahol létre tudnak hozni, módosítani, vagy akár törölni (logikailag) is felhasználókat.
